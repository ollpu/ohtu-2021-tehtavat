"Start, Stop, Continue, More of, Less of Wheel" ja "Glad, Sad, Mad" ovat malleja retrospektiivin (tai sen osan) järjestämiseen. Nimistäkin voidaan päätellä, että molempien ideana on esittää ajatuksia, positiivisia ja negatiivisia, ja ryhmitellä niitä erilaisiin kategorioihin.

Wikissä kuvailtuna näistä ensimmäinen on tarkoitus kestää vain melko lyhyen aikaa. Viidelle kategorialle piirretään taululle ympyrä, ja ajatuksia kerätään vapaamuotoisesti jokaiseen liittyen.

Toisessa kesto on noin tunti ja retrospektiivi on monivaiheinen. Ajatukset kerätään ensin lapuille ja lisätään yksi kerrallaan taululle sopivaan kategoriaan. Samalla lisääjä saa lyhyesti selostaa lapun tarkoitusta. Tämän jälkeen johtaja ryhmittelee samanlaisia lappuja, jotta eri ajatusten välillä voidaan äänestää. Loppu aika käytetään siihen, että lappuja käsitellään äänimäärän mukaan laskevassa järjestyksessä, ja niistä johdetaan toimenpiteitä.

Wikissä ei perustella sen tarkemmin mikä merkitys eri kategorioilla on. Voisin arvata, että kategorisointi helpottaa ajatusten keksimistä ja muotoilua. Tietysti Glad, Sad, Mad -tekniikan kanssa kategorisointi helpottaa ajatusten ryhmittelyä äänestystä varten. Se myös tekee selväksi sen, että kaikenlaiset ajatukset ovat tervetulleita - myös negatiiviset.
